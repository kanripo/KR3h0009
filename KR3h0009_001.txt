# -*- mode: mandoku-view; -*-
#+TITLE: 歷代名畫記
#+DATE: 2015-08-24 23:13:48.094441
#+PROPERTY: ID KR3h0009
#+PROPERTY: BASEEDITION WYG    
#+PROPERTY: JUAN 卷一
<pb:KR3h0009_WYG_001-1a>¶
欽定四庫全書¶
　厯代名畫記卷一¶
　　　　　　　　　　　　唐　張彦逺　撰¶
　　叙畫之源流¶
夫畫者成教化助人倫窮神變測幽微與六籍同功四¶
時並運發於天然非繇述作古先聖王受命應籙則有¶
龜字効靈龍圖呈寳自巢燧以來皆有此瑞迹映乎瑶¶
牒事傳乎金冊庖犧氏發於滎河中典籍圖畫萌矣軒¶
<pb:KR3h0009_WYG_001-1b>¶
轅氏得於温洛中史皇蒼頡狀焉奎有芒角下主辭章¶
頡有四目仰觀埀象因儷鳥龜之跡遂定書字之形造¶
化不能藏其秘故天雨粟靈怪不能遁其形故鬼夜哭¶
是時也書畫同體而未分象制肇創而猶略無以傳其¶
意故有書無以見其形故有畫天地聖人之意也按字¶
學之部其體有六一古文二竒字三篆書四佐書五繆¶
篆六鳥書在幡信上書端象鳥頭者則畫之流也(漢末/大司)¶
(空甄豐挍字體有六書古文即孔子壁中書竒字即古/文之異者篆書即小篆也佐書秦𨽻書也繆篆所以摹)¶
<pb:KR3h0009_WYG_001-2a>¶
(印璽也鳥書即幡信/上作蟲鳥形狀也)顔光祿云圖載之意有三一曰圖¶
理卦象是也二曰圖識字學是也三曰圖形繪畫是也¶
又周官教國子以六書其三曰象形則畫之意也是故¶
知書畫異名而同體也(周禮保章氏掌六書指事鍇聲/象形會意轉注假借皆蒼顔之)¶
(遺法/也)洎乎有虞作繪繪畫明焉既就彰施仍深比象於¶
是禮樂大闡教化繇興故能揖讓而天下治煥乎而詞¶
章備廣雅云畫類也爾雅云畫形也説文云畫畛也象¶
田畛畔所以畫也釋名云畫挂也以彩色挂物象也故¶
<pb:KR3h0009_WYG_001-2b>¶
鼎鐘刻則識魑魅而知神姦旂章明則昭軌度而備國¶
制清廟肅而罇彞陳廣輪度而疆理辨以忠以孝盡在¶
於雲臺有烈有勲皆登於麟閣見善足以戒惡見惡足¶
以思賢留乎形容式昭盛德之事具其成敗以傳既徃¶
之蹤記傳所以叙其事不能載其容賦頌有以詠其美¶
不能備其象圖畫之制所以兼之也故陸士衡云丹青¶
之興比雅頌之述作美大業之馨香宣物莫大於言存¶
形莫善於畫此之謂也善哉曹植有言曰觀畫者見三¶
<pb:KR3h0009_WYG_001-3a>¶
皇五帝莫不仰戴見三季異主莫不悲惋見簒臣賊嗣¶
莫不切齒見高節妙士莫不忘食見忠臣死難莫不抗¶
節見放臣逐子莫不歎息見婬夫妒婦莫不側目見令¶
妃順后莫不嘉貴是知存乎鑒戒者圖畫也昔夏之衰¶
也桀為暴亂太史終抱畫以奔商殷之亡也紂為淫虐¶
内史摯載圖而歸周燕丹請獻秦皇不疑蕭何先收沛¶
公乃王圖畫者有國之鴻寳理亂之紀綱是以漢明宫¶
殿贊兹粉繪之功蜀郡學堂義存勸戒之道馬后女子¶
<pb:KR3h0009_WYG_001-3b>¶
尚願戴君於唐堯石勒羯胡猶觀自古之忠孝豈同博¶
奕用心自是名教樂事余嘗恨王充之不知言云人觀¶
圖畫上所畫古人也視畫古人如視死人見其面而不¶
若觀其言行古賢之道竹帛之所載燦然矣豈徒墻壁¶
之畫哉余以此等之論與夫大笑其道詬病其儒以食¶
與耳對牛鼔簧又何異哉¶
　　叙畫之興廢¶
圖畫之妙爰自秦漢可得而記降于魏晉代不乏賢洎¶
<pb:KR3h0009_WYG_001-4a>¶
乎南北哲匠間出曹衛顧陸擅重價於前董展孫楊垂¶
妙迹于後張鄭兩家高歩於隋室大安兄弟首冠於皇¶
朝此蓋尤所烜赫也世俗知尚者其餘英妙今亦殫論¶
漢武創置秘閣以聚圖書漢明雅好丹青别開畫室又¶
創立鴻都學以集竒藝天下之藝雲集及董卓之亂山¶
陽西遷圖畫縑帛軍人皆取為帷囊所收而西七十餘¶
乘遇雨道艱半皆遺弃魏晉之代固多藏蓄胡寇入洛¶
一時焚燒宋齊梁陳之君雅有好尚晉遭劉曜多所毁¶
<pb:KR3h0009_WYG_001-4b>¶
散重以桓𤣥性貪好竒天下法書名畫必使歸已及𤣥¶
簒逆晉府真迹𤣥盡得之何法盛晉中興書云劉牢之¶
遣子敬宣詣𤣥請降𤣥大喜陳書畫共觀之𤣥敗宋高¶
祖先使臧喜入宫載焉南齊高帝科其尤精者錄古來¶
名手不以逺近為次但以優劣為差自陸探微至范惟¶
賢四十二人為四十二等二十七秩三百四十八卷聽¶
政之餘旦夕披玩梁武帝尤加寳異仍更搜葺元帝雅¶
有才藝自善丹青古之珍竒充物内府侯景之亂太子¶
<pb:KR3h0009_WYG_001-5a>¶
綱數夢秦皇更欲焚天下書既而内府圖畫數百函果¶
為景所焚也及景之平所有畫皆載入江陵為西魏將¶
于謹所陷元帝將降乃聚名畫法書及典籍二十四萬¶
卷遣後閤舍人高善寳焚之帝欲投火俱焚宫嬪牽衣¶
得免呉越寳劍並將斫柱令折乃歎曰蕭世誠遂至于¶
此儒雅之道今夜窮矣于謹等於煨燼之中收其書畫¶
四千餘軸歸于長安故顔之推觀我生賦云人民百萬¶
而囚虜書史千兩而煙颺史籍已來未之有也溥天之¶
<pb:KR3h0009_WYG_001-5b>¶
下斯文盡喪陳天嘉中陳主肆意搜求所得不少及隋¶
平陳命元帥記室㕘軍裴矩高熲收之得八百餘卷隋¶
帝於東京觀文殿後起二臺東曰妙楷臺藏自古法書¶
西曰寳蹟臺收自古名畫煬帝東幸揚州盡將隨駕中¶
道船覆大半淪弃煬帝崩並歸宇文化及化及至聊城¶
為竇建德所取留東都者為王世充所取聖唐武德五¶
年尅平僣逆擒二偽主兩都秘藏之迹維揚扈從之珍¶
歸我國家焉乃命司農少卿宋遵貴載之以船泝河西¶
<pb:KR3h0009_WYG_001-6a>¶
上將至京師行經砥柱忽遭漂沒所存十亡一二(國初/内庫)¶
(只有三百卷並隋朝/以前相承御府所寳)太宗皇帝特所耽玩更於人間購¶
求天后朝張易之奏召天下畫工修内庫圖畫因使工¶
人各推所長鋭意模冩仍舊裝背一毫不差其真者多¶
歸易之易之誅後為薛少保稷所得薛殁後為岐王範¶
所得(𤣥宗弟諡/惠文太子)王初不陳奏後懼乃焚之時薛少保與¶
岐王範石泉公王方慶家所蓄圖畫皆歸於天府祿山¶
之亂耗散頗多肅宗不甚保持頒之貴戚貴戚不好鬻¶
<pb:KR3h0009_WYG_001-6b>¶
於不肖之手物有所歸聚于好事之家及德宗艱難之¶
後又經散失甚可痛也自古兵火亟焚江波屢鬬年代¶
寖逺失墜彌多儻時君之不尚則闕其搜訪非至人之¶
賞玩則未辨妍蚩所以駿骨不來死鼠為璞嗟乎今之¶
人衆蓺鮮至此道尤衰未曽誤㸃為蠅惟見不成類狗¶
彦逺家代好尚高祖河東公曾祖魏國公相繼鳩集名¶
迹先是魏國公與司徒汧公(李/勉)並佐霍國公闗内三軍¶
幕府(王思/禮)霍公平定兩京魏公之䇿也魏公與汧公因¶
<pb:KR3h0009_WYG_001-7a>¶
其同寮遂成久要並列藩閫齊居台衡雅會襟靈琴書¶
相得汧公博古多蓺窮精蓄竒魏晉名蹤盈於篋笥許¶
詢逸少經年共賞山泉謝傅戴逵終日惟論琴畫(汧公/任南)¶
(海日於羅浮山得片石汧公子兵部員外郎約又於潤/州海門山得雙峰石並為好事所寳悉見傳授又汧公)¶
(手斲雅琴尤佳者曰響泉曰韻罄汧公在&KR0632;州魏公在/西川金王之音山川亡間盡緘瑤匣以表嘉貺西川幕)¶
(客司空曙賦曰白雪高吟際青霄逺望中誰言路遐曠/宫徵暗相通時汧公并寄重寳琴解及琴薦咸在焉)¶
大父高平公與愛弟主客員外郎(彦逺叔/祖名諗)及汧公愛子¶
纘(祠部/郎中)纘弟約(兵部員外/郎字存博)更叙通舊遂契忘言逺同莊¶
<pb:KR3h0009_WYG_001-7b>¶
惠之交近得荀陳之會大門請纘為判官約與主客皆¶
高謝榮宦琴尊自樂終日陶然士流企望莫及也繇是¶
萬卷之書盡歸王粲一厨之畫恒寄桓𤣥李兵部又於¶
江南得蕭子雲壁書飛白蕭字匣之以歸洛陽授余叔¶
祖致之修善里構一亭號曰蕭亝(王涯相倚權勢員之/而趨太和末為亂兵)¶
(所壞其蕭字本末具/余所撰法書要錄中)元和十三年高平公鎮太原不能¶
承奉中貴為監軍使内官魏𢎞簡所忌無以指其瑕且¶
驟言於憲宗曰張氏富有書畫遂降宸翰索其所珍惶¶
<pb:KR3h0009_WYG_001-8a>¶
駭不敢緘藏科簡登時進獻乃以鍾張衞索真迹各一¶
卷二王真迹各五卷魏晉宋齊梁陳隋雜迹各一卷顧¶
陸張鄭田楊董展洎國朝名手畫合三十卷表上曰伏¶
以前代帝王多求遺逸朝觀夕覽收鑒於斯陛下睿聖¶
欽明凝情好古聽政之暇將以怡神前件書畫厯代共¶
寳是稱珍絶其陸探微蕭史圖妙冠一時名居上品所¶
希睿鑒别賜省覽又别進𤣥宗馬射真圖(永寳府司/馬陳閎畫)表¶
曰𤣥宗天縱神武蓺冠前王凡所游畋必存繪事豈止¶
<pb:KR3h0009_WYG_001-8b>¶
雲夢殪兕楚人美旌盖之雄潯陽射蛟漢史稱舳艫之¶
盛前件圖臣瞻奉先靈素所寳惜陛下旁求珍迹以備¶
石渠祖宗之美敢不獻呈(掌書記監察御/史李徳裕制詞)手詔荅曰卿¶
慶傳台鉉業嗣弓裘雄詞冠於一時奥學窮乎千古圖¶
書兼蓄精博兩全别進𤣥宗馬射真圖恭獲披捧瞻拜¶
感咽聖靈如臨其鍾張等書顧陸等畫古今共寳有國¶
所珍朕以視朝之餘得以寓目因知丹青之妙有合造¶
化之功欲觀象以省躬豈好竒而玩物况煩章奏嘉歎¶
<pb:KR3h0009_WYG_001-9a>¶
良深其書畫並收入内庫世不復見其餘者長慶初大¶
父為内貴魏𢎞簡門人宰相元稹所擠出鎮幽州遇朱¶
克融之亂皆失墜矣非戎虜所愛及事定頗有好事購¶
得之彦逺時未齔歲恨不見家内所寳其進奉之外失¶
墜之餘存者纔二三軸而已雖有豪勢莫能求旃嗟爾¶
後來尤須靳固宜抱漆書而興歎莫將棐柿以藩身聊¶
因瑕日編為此記且撮諸評品用明乎所業亦探於史¶
傳以廣其所知(後漢孫暢之有述畫記梁武帝陳姚最/謝赫隋沙門彦悰唐御史大夫李嗣真)¶
<pb:KR3h0009_WYG_001-9b>¶
(秘書正字劉整著作郎顧况並兼有畫評中書舍人裴/孝源有畫錄竇蒙有畫拾遺錄率皆淺薄漏畧不越數)¶
(紙僧悰之評最為謬誤傳/寫又復脱錯殊不足看也)如宋朝謝希逸陳朝顧野王¶
之流當時能畫評品不載詳之近古遺脱至多蓋是世¶
上未見其蹤又述作之人不廣求耳嗚呼自古忠孝義¶
烈湮没不稱者曷勝記哉况書畫耶聖唐至今二百三¶
十年竒蓺者駢羅耳目相接開元天寳其人最多何必¶
六法俱全(六法解/在下篇)但取一技可採(謂或人物或屋宇或/山水或鞍馬或鬼神)¶
(或花鳥各/有所長)自史皇至今大唐會昌元年凡三百七十餘¶
<pb:KR3h0009_WYG_001-10a>¶
人編次無差銓量頗定此外旁求錯綜心目所鑒言之¶
無隱將來者有能撰述其或繼之時大中元年歲在丁¶
卯¶
　　叙厯代能畫人名(自軒轅至唐㑹昌/凡三百七十人)¶
　　軒轅時一人¶
　　　史　皇¶
　　周一人¶
　　　封　膜¶
<pb:KR3h0009_WYG_001-10b>¶
　　齊一人¶
　　　敬　君¶
　　秦一人¶
　　　烈　裔¶
　　前漢六人¶
　　　毛延壽　　　　　陳　敞¶
　　　劉　白　　　　　龔　寛¶
　　　陽　望　　　　　樊　育¶
<pb:KR3h0009_WYG_001-11a>¶
　　後漢六人¶
　　　趙　岐　　　　　劉　襃¶
　　　蔡　邕　　　　　張　衡¶
　　　劉　旦　　　　　楊　魯¶
　　魏四人¶
　　　曹　髦　　　　　楊　脩¶
　　　桓　範　　　　　徐　邈¶
　　呉二人¶
<pb:KR3h0009_WYG_001-11b>¶
　　　曹不興　　　　　呉王趙夫人¶
　　蜀二人¶
　　　諸葛亮(亮子/瞻)¶
　　晉二十三人¶
　　　明　帝　　　　　荀　朂¶
　　　張　墨　　　　　衞　協¶
　　　王　廙　　　　　王羲之(子獻/之)¶
　　　康　昕　　　　　顧愷之¶
<pb:KR3h0009_WYG_001-12a>¶
　　　史道碩　　　　　謝　稚¶
　　　夏侯瞻　　　　　嵇　康¶
　　　温　嶠　　　　　謝　巖¶
　　　曹　龍　　　　　丁　逺¶
　　　楊　惠　　　　　江思逺¶
　　　王　濛　　　　　戴　逵(逵子㪍/㪍弟顒)¶
　　宋二十八人¶
　　　陸探微(探微子綏/綏弟𢎞肅)　顧寳光¶
<pb:KR3h0009_WYG_001-12b>¶
　　　宗　炳　　　　　王　微¶
　　　謝　莊　　　　　袁　倩(倩子/質)¶
　　　史敬文　　　　　史　藝¶
　　　劉　斌　　　　　尹長生¶
　　　顧駿之　　　　　康允之¶
　　　顧景秀　　　　　呉　暕¶
　　　張　則　　　　　劉𦙍祖(弟紹祖/子璞)¶
　　　蔡　斌　　　　　濮萬年(弟道/興)¶
<pb:KR3h0009_WYG_001-13a>¶
　　　史　粲　　　　　朱僧辯¶
　　　禇靈石　　　　　范惟賢¶
　　南齊二十八人¶
　　　宗　測　　　　　劉係宗¶
　　　姚曇度(子釋/惠覺)　　　蘧道愍(甥沙門/僧珍)¶
　　　章繼伯　　　　　范懐珍¶
　　　鍾宗之　　　　　王　奴¶
　　　王　殿　　　　　戴　蜀¶
<pb:KR3h0009_WYG_001-13b>¶
　　　陳公㤙　　　　　陶景真¶
　　　張季和　　　　　沈　標¶
　　　謝　赫　　　　　沈　粲¶
　　　丁　光　　　　　周曇研¶
　　　謝惠連　　　　　謝　約¶
　　　虞　堅　　　　　丁　寛¶
　　　劉　瑱　　　　　毛惠逺(弟惠秀/子稜)¶
　　梁二十人¶
<pb:KR3h0009_WYG_001-14a>¶
　　　元　帝(子方/等)　　　蕭大連¶
　　　蕭　賁　　　　　陸　杲¶
　　　陶𢎞景　　　　　張僧繇(子善果善/果弟儒童)¶
　　　袁　昻　　　　　焦寳願¶
　　　嵇寳鈞　　　　　聶　松¶
　　　解　倩　　　　　陸　整¶
　　　江僧寳　　　　　僧威公¶
　　　僧吉底俱　　　　僧摩羅菩提¶
<pb:KR3h0009_WYG_001-14b>¶
　　　僧迦佛佗¶
　　陳一人¶
　　　顧野王¶
　　後魏九人¶
　　　蔣少遊　　　　　郭善明¶
　　　侯文和　　　　　栁　儉¶
　　　閔文和　　　　　郭道興¶
　　　楊乞德　　　　　王　由¶
<pb:KR3h0009_WYG_001-15a>¶
　　　祖　班¶
　　北齊十人¶
　　　高孝珩　　　　　蕭　放¶
　　　楊子華　　　　　田僧亮¶
　　　劉殺鬼　　　　　曹仲達¶
　　　殷英童　　　　　高尚士¶
　　　徐德祖　　　　　曹仲璞¶
　　後周一人¶
<pb:KR3h0009_WYG_001-15b>¶
　　　馮提伽¶
　　隋二十一人¶
　　　閻　毗　　　　　何　稠¶
　　　劉　龍(龍弟/衮)　　　展子䖍¶
　　　鄭法士(弟法輪/子德文)　　孫尚子¶
　　　董伯仁　　　　　楊契丹¶
　　　劉　烏　　　　　陳善見¶
　　　江　志　　　　　李　雅¶
<pb:KR3h0009_WYG_001-16a>¶
　　　王仲舒　　　　　閻思光¶
　　　解　悰　　　　　程　瓚¶
　　　尉遲䟦質那　　　僧曇摩拙义¶
　　唐二百六人¶
　　　漢王元昌(弟韓王元嘉/滕王元嬰)¶
　　　閻立德(弟立/本)　　　張孝師¶
　　　范長壽　　　　　何長壽¶
　　　尉遲乙僧　　　　劉孝思¶
<pb:KR3h0009_WYG_001-16b>¶
　　　靳智翼　　　　　王　定¶
　　　梁　寛　　　　　呉智敏¶
　　　康薩陀　　　　　王知慎¶
　　　王韶應　　　　　檀智敏¶
　　　楊須䟦　　　　　趙武端¶
　　　范龍樹　　　　　周烏孫¶
　　　楊德紹　　　　　陳　義¶
　　　殷　&KR0008;　　　　　殷季友¶
<pb:KR3h0009_WYG_001-17a>¶
　　　許　琨　　　　　僧法明¶
　　　錢國養　　　　　左文通¶
　　　王陀子　　　　　牛　昭¶
　　　呉道子　　　　　張愛兒¶
　　　楊惠之　　　　　員　明¶
　　　程　進　　　　　韓伯通¶
　　　竇𢎞果　　　　　毛婆羅¶
　　　孫仁貴　　　　　金忠義¶
<pb:KR3h0009_WYG_001-17b>¶
　　　翟　琰　　　　　李　生¶
　　　張　藏　　　　　楊庭光¶
　　　慮稜伽　　　　　姚景仙¶
　　　武靜藏　　　　　董　㟧¶
　　　陳靜心(弟靜/眼)　　　程　雅¶
　　　楊　坦　　　　　楊仙喬¶
　　　解　倩　　　　　馮紹正¶
　　　姜　皎¶
<pb:KR3h0009_WYG_001-18a>¶
　　　李思訓(弟思誨思誨子林甫林/甫弟昭道林甫姪凑)¶
　　　薛　稷　　　　　郎餘令¶
　　　曹元廓　　　　　劉行臣¶
　　　暢　&KR0559;(子明/瑾)　　　楊　寧¶
　　　楊　昇　　　　　張　萱¶
　　　尹　琳　　　　　李仲昌¶
　　　李嗣真　　　　　韋無忝(弟無/縱)¶
　　　朱抱一　　　　　竺元標¶
<pb:KR3h0009_WYG_001-18b>¶
　　　蔡金剛　　　　　毛　嵩¶
　　　姚彦山　　　　　程　遜¶
　　　董好子　　　　　楊樹兒¶
　　　耿　純　　　　　任貞亮¶
　　　陸庭曜　　　　　暢　整¶
　　　李相國　　　　　陳　慤¶
　　　劉智敏　　　　　史　晟¶
　　　何君墨　　　　　京元成¶
<pb:KR3h0009_WYG_001-19a>¶
　　　崔　霞　　　　　冷元琇¶
　　　馬光業　　　　　李蠻子¶
　　　馬樹鷹　　　　　祝　丘¶
　　　潘細衣　　　　　周子敬¶
　　　段去惑　　　　　僧智瑰¶
　　　殷令名　　　　　殷聞禮(子仲/容)¶
　　　談　皎　　　　　僧金剛三藏¶
　　　張遵禮　　　　　王紹宗¶
<pb:KR3h0009_WYG_001-19b>¶
　　　宋令文　　　　　司馬承禎¶
　　　盧　鴻　　　　　釋翛然¶
　　　鄭　䖍　　　　　鄭　逾¶
　　　曹　霸　　　　　李果奴(果奴孫/士昉)¶
　　　韓　幹　　　　　孔　榮¶
　　　陳　閎　　　　　孟仲暉¶
　　　杜景祥　　　　　王允之¶
　　　王　維　　　　　張　諲¶
<pb:KR3h0009_WYG_001-20a>¶
　　　劉方平　　　　　王　熊¶
　　　王　象　　　　　田　琦¶
　　　竇師綸　　　　　江都王緒¶
　　　李　逖　　　　　李平鈞¶
　　　崔陽元　　　　　李　炅¶
　　　張維亘　　　　　李　滔¶
　　　張　通　　　　　耿昌言(弟昌/期)¶
　　　周古言　　　　　嚴　杲¶
<pb:KR3h0009_WYG_001-20b>¶
　　　楊德本　　　　　具　俊¶
　　　李　韶　　　　　魏晉孫¶
　　　蒯　亷　　　　　白　旻¶
　　　韓　嶷(子文/蕭)　　　陳　庭¶
　　　高　江　　　　　車道政¶
　　　滕王湛然　　　　齊　皎(皎弟/映)¶
　　　朱　審　　　　　王　宰¶
　　　畢　宏　　　　　楊　炎¶
<pb:KR3h0009_WYG_001-21a>¶
　　　史　瓚　　　　　裴　諝¶
　　　韋　鑒(弟鑾/子鶠)　　　張　璪¶
　　　陳　曇　　　　　顧　况¶
　　　沈　寧　　　　　劉　商¶
　　　劉　整　　　　　劉之竒¶
　　　邊　鸞　　　　　于　錫¶
　　　强　潁　　　　　梁　廣¶
　　　陳　庶　　　　　陳　恪(恪子/積善)¶
<pb:KR3h0009_WYG_001-21b>¶
　　　戴重席　　　　　劉之章¶
　　　周　昉　　　　　趙博文(兄博/宣)¶
　　　王　胐　　　　　鄭　寓¶
　　　韓　滉　　　　　戴　嵩(嵩弟/嶧)¶
　　　李　漸(子仲/和)　　　蕭　祐¶
　　　周太素　　　　　麴　庭¶
　　　蕭　悦　　　　　張志和¶
　　　侯莫陳厦　　　　僧道芬¶
<pb:KR3h0009_WYG_001-22a>¶
　　　鄭　町　　　　　梁　洽¶
　　　項　容　　　　　呉　恬¶
　　　王　黙¶
　　論畫六法¶
昔謝赫云畫有六法一曰氣韻生動二曰骨法用筆三¶
曰應物象形四曰隨類賦彩五曰經營位置六曰傳模¶
移寫自古畫人罕能兼之彦逺試論之曰古之畫或¶
遺其形似而尚其骨氣以形似之外求其畫此難與¶
<pb:KR3h0009_WYG_001-22b>¶
俗人道也今之畫縱得形似而氣韻不生以氣韻求其¶
畫則形似在其間矣上古之畫迹簡意澹而雅正顧陸¶
之流是也中古之畫細密精緻而臻麗展鄭之流是也¶
近代之畫煥爛而求備今人之畫錯亂而無旨衆工之¶
迹是也夫象物必在於形似形似須全其骨氣骨氣形¶
似皆本於立意而歸乎用筆故工畫者多善書然則古¶
之嬪擘纎而胸束古之馬喙尖而腹細古之臺閣竦峙¶
古之服飾容曵故古畫非獨變態有竒意也抑亦物象¶
<pb:KR3h0009_WYG_001-23a>¶
殊也至於臺閣樹石車輿器物無生動之可擬無氣韻¶
之可侔直要位置向背而已顧愷之曰畫人最難次山¶
水次狗馬其臺閣一定器耳差易為也斯言得之至於¶
鬼神人物有生動之可狀須神韻而後全若氣韻不周¶
空陳形似筆力未遒空善賦彩謂非妙也故韓子曰狗¶
馬難鬼神易狗馬乃凡俗所見鬼神乃譎怪之狀斯言¶
得之至於經營位置則畫之總要自顧陸以降畫迹鮮¶
存難悉詳之唯觀呉道𤣥之迹可謂六法俱全萬象畢¶
<pb:KR3h0009_WYG_001-23b>¶
盡神人假手窮極造化也所以氣韻雄狀幾不容於縑¶
素筆迹磊落遂恣意於牆壁其細畫又甚稠密此神異¶
也至於傳模移寫乃畫家末事然今之畫人粗善寫貎¶
得其形似則無其氣韻具其彩色則失其筆法豈曰畫¶
也嗚呼今之人斯藝不至也宋朝顧駿之常結構高樓¶
以為畫所每登樓去梯家人罕見若時景融朗然後含¶
毫天地陰慘則不操筆今之畫人筆墨混於塵埃丹青¶
和其泥滓徒汙絹素豈曰繪畫自古善畫者莫匪衣冠¶
<pb:KR3h0009_WYG_001-24a>¶
貴胄逸士高人振玅一時傳芳千祀非閭閻鄙賤之所¶
能為也¶
　　論畫山水樹石¶
魏晉以降名迹在人間者皆見之矣其畫山水則羣峰¶
之勢若鈿飾犀櫛或水不容泛或人大於山率皆附以¶
樹石映帶其地列植之狀則若伸臂布指詳古人之意¶
專在顯其所長而不守於俗變也國初二閻擅美匠學¶
楊展精意宫觀漸變所附尚猶狀石則務於雕透如氷¶
<pb:KR3h0009_WYG_001-24b>¶
澌斧刃繪樹則刷脉鏤葉多栖梧菀柳功倍愈拙不勝¶
其色呉道𤣥者天付勁毫幼抱神奥徃徃於佛寺畫壁¶
縱以怪石崩灘若可捫酌又於蜀道寫貎山水由是山¶
水之變始於呉成於二李(李將軍/李中書)樹石之狀玅於韋鶠¶
窮於張通(張璪/也)通能用紫毫秃鋒以掌摸色中遺巧飾¶
外若混成又若王右丞之重深楊僕射之竒贍朱審之¶
濃秀王宰之巧密劉商之取象其餘作者非一皆不過¶
之近代有侯莫陳厦沙門道芬精緻稠沓皆一時之秀¶
<pb:KR3h0009_WYG_001-25a>¶
也呉興郡南堂有兩壁樹石余觀之而歎曰此畫位置¶
若道芬迹類宗偃是何人哉吏對曰有徐表仁者初為¶
僧號宗偃師道芬則入室今寓於郡側年未衰而筆力¶
奮疾召而來徵他筆皆不類遂指其單複曲折之勢耳¶
剽心晤成若宿構使其凝意且啓幽襟迨乎構成亦竊¶
竒狀向之兩壁蓋得意深竒之作觀其濳蓄嵐瀬遮藏¶
洞泉蛟根束鱗危幹凌碧重質委地青飇滿堂呉興茶¶
山水石奔異境與性會乃召於山中寫明月峽因叙其¶
<pb:KR3h0009_WYG_001-25b>¶
所見庻為知言知之者解頤不知者拊掌¶
　¶
　¶
　¶
　¶
　¶
　¶
　厯代名畫記卷一¶
